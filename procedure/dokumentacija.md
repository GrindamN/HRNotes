# Dokumentacija

Najčešća dokumentacija sa kojom će se svako HR odeljenje sretati tiče se samih zaposlenih. U većini slučajeva reč je o ugovorima, potvrdama koje se izdaju zaposlenima, zavođenje dokumentacije primljene od strane države a u vezi sa zaposlenima i drugo.

Kod HR tima gde je psiholog u timu, a želite da uvedete testove emocije ili bilo kakve drugo psihološke testove, važno je naglasti da prema[ Zakonu o uslovima za obavljanje psihološke delatnosti ](https://www.paragraf.rs/propisi/zakon_o_uslovima_za_obavljanje_psiholoske_delatnosti.html)samo diplomirani i master psiholozi mogu potpisati ugovore o kupovini takvih testova. 

Bez obzira što je kompanija kupac, kao ovlašćeni predstavnik koji kupuje u ime kompanije potrebno je da se javi HR koji je diplomirani psiholog, kako bi kupovina testova bila pravno legalna. Istim zakonom u članu 5. zabranjuje se da bilo ko umesto psihologa daje navedene testove a u članu 18. stav 1 tački 3 određuje kažnjavanje osoba koje koriste psihološke merne instrumente a nisu psiholozi. 

Uz svaki ugovor koji se sklapa, uzima se očitana kopija lične karte odnosno fotokopija lične karte ukoliko ista dolazi bez čipa. 

Ono što je važno napomenuti jeste da je zakonski rok 3 dana od momenta zaključenja ugovora sa zaposlenim u kome poslodavac mora da izvrši prijavu preko Centralnog Registra Obaveznog Socijalnog Osiguranja. U svakom trenutku potrebo je imati barem jedan rezervni čitač kartica za sertifikate. 

Sva dokumentacija koja se odnosi na zaposlene i na samu kompaniju, a u fizičkom obliku, potrebna je da se čuva pod ključem u ormariću.

Potvrde o visini zarade jeste dokumentacija za čije izdavanje je potrebna saradnja sa računovodstvom. Ukoliko je zaposlenom potrebna takva potvrda, računovodstvo je dužno da saopšti razlog izdavanja potvrde HR-u.  



