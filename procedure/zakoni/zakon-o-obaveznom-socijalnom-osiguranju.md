# Zakon o doprinosima za obavezno socijalno osiguranje

Ovaj zakon pre svega određuje način obračunavanja doprinosa koji se izdvajaju na ime uplata za penzijsko i invalidsko osiguranje, zdravstveno osiguranje i osiguranje za slučaj nezaposlenosti. 

Stope po kojima se obračunavaju i plaćaju doprinosi jesu:

1\) za obavezno penzijsko i invalidsko osiguranje - 25,5%;

2\) za obavezno zdravstveno osiguranje - 10,3%;

3\) za osiguranje za slučaj nezaposlenosti - 0,75%.

Izmenama Zakona o porezu na dohodak građana došlo je do uvođenja poreskih olakšica u pogledu zapošljavanja novozaposlenih lica. Novozaposlena lica su lica koja u 2019. godini nisu bili zaposleni ni po jednom osnovu odnosno lica koja nisu bila u radnom odnosu.

Poslodavac se oslobađa obaveze plaćanja obračunatog i obustavljenog poreza iz zarade .

1\) 70% poreza - za zarade isplaćene u periodu od 01. januara 2020. godine do 31. decembra 2020. godine;

2\) 65% poreza - za zarade isplaćene u periodu od 01. januara 2021. godine do 31. decembra 2021. godine;

3\) 60% poreza - za zarade isplaćene u periodu od 01. januara 2022. godine do 31. decembra 2022. godine.

Poslodavac se oslobađa obaveze plaćanja poreza za penzijsko i invalidsko osiguranje i to:

1\) 100% doprinosa – za isplaćene zarade od 01. januara 2020. do 31.decembra 2020. godine,

2\) 95% doprinosa – za isplaćene zarade od 01. januara 2021. do 31.decembra 2021. godine,

3\) 85% doprinosa – za isplaćene zarade od 01 januara 2022. do 31.decembra 2022. godine.

U slučaju da je kompanija tek osnovana i spada u mikro lica treba primeniti član 45v

Poslodavac - pravno lice koje se u smislu zakona kojim se uređuje računovodstvo razvrstava u mikro i mala pravna lica, kao i preduzetnik, preduzetnik paušalac ili preduzetnik poljoprivrednik, koji zasnuje radni odnos sa najmanje dva nova lica, ima pravo na povraćaj 75% plaćenih doprinosa za obavezno socijalno osiguranje, na teret zaposlenog i na teret poslodavca, po osnovu zarade za novozaposleno lice, isplaćene zaključno sa 31. decembrom 2020. godine.

Novozaposlenim licem iz stava 1. ovog člana smatra se lice sa kojim je poslodavac zaključio ugovor o radu u skladu sa zakonom kojim se uređuju radni odnosi, koje je prijavio na obavezno socijalno osiguranje u Centralni registar obaveznog socijalnog osiguranja i koje je pre zasnivanja radnog odnosa kod Nacionalne službe za zapošljavanje bilo bez prekida prijavljeno kao nezaposleno najmanje šest meseci, a lice koje se smatra pripravnikom najmanje tri meseca.

Na ovaj način za malu kompaniju može se ostvariti značajna ušteda i progresivni rast. Takođe ukoliko kompanija ima mogućnosti za organizovanje rada zaposlenih sa invaliditetom to treba i učiniti. Pre svega treba iskoristiti tu mogućnost da se licu sa invaliditetom omogući pravo na rad. Iako obaveza zapošljavanja lica sa invaliditetom dolazi sa 20 zaposlenih ukoliko postoji mogućnost, organizaciono tehnička, cilj je da se pruži osobama sa invaliditetom mogućnost rade i da se ne osećaju odvojenim od svih ostalih. Iako sa 20 zaposlenih shodno Zakonom o profesionalnoj rehabilitiaciji dolazi obaveza uplate 50% prosečne zarade u RS, u PIO Fond, mnogo je bolje zaposliti osobu sa invaliditetom. Invaliditet ne treba da bude osnov diskriminacije i nemogućnost daljeg rada. 

U skladu sa članom 45b: Poslodavac koji na neodređeno vreme zaposli lice sa invaliditetom u skladu sa zakonom koji uređuje sprečavanje diskriminacije lica sa invaliditetom, za koje odgovarajućom pravno-medicinski validnom dokumentacijom dokaže invalidnost, oslobađa se obaveze plaćanja doprinosa za obavezno socijalno osiguranje koji se plaćaju na osnovicu, odnosno na teret sredstava poslodavca, za period od tri godine od dana zasnivanja radnog odnosa tog lica.





