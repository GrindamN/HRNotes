# Zakon o radu

Primarni zakon u pogledu zapošljavanja i samog rada. Na ovom mestu biće izdvojene najvažnije odredbe odnosno članovi ovog zakona sa kratkim komentarom šta ista znači i kako se primenjuje. Sve odredbe se u izvornom obliku mogu pročitati u samom Zakonu. 

Član 3 - Ovaj član predviđa donošenje pravilnika o radu u slučaju da ne postoji kolektivni ugovor u kompaniji. Obaveza donošenja pravilnika o radu dolazi kada kompanija dostigne 10 zaposlenih. 

Član 5 - Određuje da je zaposleni fizičko domaće ili strano lice. 

Član 8 - Prava zaposlenog koja se određuju ugovorom ne mogu biti manja od prava zaposlenih koja su određena zakonom.

Član 9 - Ukoliko su zakonske odredbe nepovoljnije poslodavac može da postavi povoljniju odredbu kojim se definišu prava zaposlenih. Ako bi došlo do lažnog obaveštavanja zaposlenog o određenim odrebama i ugovoranje manjih prava u odnosu na ono što je određeno zakonom takve odredbe su ništave.

Član 12 - Određuje se pravo zaposlenog na odgovarajuću zaradu, bezbednost i zdravlje na radu, zdravstvenu zaštitu, zaštitu ličnog integriteta, dostojanstvo ličnosti i druga prava u slučaju bolesti, smanjenja ili gubitka radne sposobnosti i starosti, materijalno obezbeđenje za vreme privremene nezaposlenosti, kao i pravo na druge oblike zaštite.

Član 15 - Obaveze zaposlenog kao što su savesno i odgovorn obavljanje posla, poštovanje organizacije rada, obaveštenje poslodavca o bitnim okolnostima koje utiču na izvršenje posla, da obavesti poslodavca o opasnostima za život i zdravlje.

Član 16 - Obaveze poslodavca su da zaposlenom isplati zaradu u skladu sa ugovorom o radu, obezbeđenje uslova rada, obaveštavanje o uslovima rada, obezbedi obavljanje poslova definisani ugovorom o radu. 

Član 18 - 23 - Određuje se zabrana diskriminacija. U članu 19 naglašava se da je zabranjena neposredna diskriminacija lica koja traže zaposlenje u odnosu na druge kandidate kao i posredna diskrimacija kada neka naizgled neutralna odluka dovede do diskriminacije. Takođe, u članu 20 obraća se pažnja da diskriminacija ne sme da postoji kod otkaza, napredovanja, obrazovanja, uslova rada, i odabira kandidata. 

Član 26 - Ovim članom se utvrđuje dužnost kandidata da dokaže svoje kompetencije i potrebnu dokumentaciju za zasnivanja radnog odnosa.

Član 30 - Ugovor o radu. Smatra se zakjlučenim kada obe strane potpišu, potpisuje se u 3 primerka u kojem 1 ostaje zaposlenom a 2 poslodavcu. 

Član 31 - Ugovor na određeno vreme ili Ugovor na neodređeno vreme

Član 33 - Obavezni elementi ugovora o radu

Ugovor o radu sadrži:

1\) naziv i sedište poslodavca;

2\) lično ime zaposlenog, mesto prebivališta, odnosno boravišta zaposlenog;

3\) vrstu i stepen stručne spreme, odnosno obrazovanja zaposlenog, koji su uslov za obavljanje poslova za koje se zaključuje ugovor o radu;

4\) naziv i opis poslova koje zaposleni treba da obavlja;

5\) mesto rada;

6\) vrstu radnog odnosa \(na neodređeno ili određeno vreme\);

7\) trajanje ugovora o radu na određeno vreme i osnov za zasnivanje radnog odnosa na određeno vreme;

8\) dan početka rada;

9\) radno vreme \(puno, nepuno ili skraćeno\);

10\) novčani iznos osnovne zarade na dan zaključenja ugovora o radu;

11\) elemente za utvrđivanje osnovne zarade, radnog učinka, naknade zarade, uvećane zarade i druga primanja zaposlenog;

12\) rokove za isplatu zarade i drugih primanja na koja zaposleni ima pravo;

13\) trajanje dnevnog i nedeljnog radnog vremena.

Član 35 - Obaveza čuvanja kopija u sedištu kompanije i prijava na CROSO sistem pre stupanja na rad

Član 36 - Utvrđuje se probni rad čije trajanje može biti najduže 6 meseci i otkazni rok od 5 dana za prekid istog. Može biti koristan kod organizovanja praksi. 

Član 37 - Dodatno pojašnjava rad na određeno vreme. Rad na određeno vreme ne može biti duži od 24 meseca nakon čega se mora zaključiti ugovor o radu na neodređeno vreme. 

Član 39-40 Definiše se radni odnos sa nepunim radnim vremenom i obračun zarade kao i prelazak sa punog na nepuno radno vreme i vice versa.

Član 42 - Definiše se remote work odnosno rad od kuće i na daljinu. Pored obaveznih elemenata iz člana 33 ugovor o radu na daljinu mora da sadrži: 

Ugovor o radu koji se zaključuje u smislu stava 1. ovog člana, pored odredaba iz člana 33. ovog zakona, sadrži i:

1\) trajanje radnog vremena prema normativima rada;

2\) način vršenja nadzora nad radom i kvalitetom obavljanja poslova zaposlenog;

3\) sredstva za rad za obavljanje poslova koje je poslodavac dužan da nabavi, instalira i održava;

4\) korišćenje i upotrebu sredstava za rad zaposlenog i naknadu troškova za njihovu upotrebu;

5\) naknadu drugih troškova rada i način njihovog utvrđivanja;

6\) druga prava i obaveze.

Članom 50-63 - Ovi članovi odnose se na radno vreme kao i na noćni rad. Propisuje se 40 sati nedeljnog rada odnosno 8 sati dnevno. 

Član 64 - Ovaj član definiše pauze u toku radnog vremena. Pauze se ne mogu koristiti na početku i na kraju radnog vreme. Zaposleni koji radi 6 sati i duže ima pravo na pauzu od 30 minuta a zaposleni koji radi 4 sta 15 minuta.

Član 68-76 - Definišu godišnji odmor.. U skladu sa članom 68 godišnji odmor se stiče nakon mesec dana neprekidnog rada u kompaniji. Članom 69 određuje se da godišnji odmor traje 20 dana. Članom 73 predviđa se da se godišnji odmor može koristiti u delovima. Takođe definiše se da se godišnji odmor može preneti u narednu godinu i iskoristiti do 30. juna. 

Članom 77-79 - Definiše šta je plaćeno odsustvo a šta neplaćeno. Plaćeno odsustvo od 5 dana postoji kod rođenja deteta, smrti člana uže porodice, teže bolesti člana porodice, sklapanja braka. Takođe zaposleni ima pravo na plaćeno odsustvo od 2 dana kod dobrovoljnog davanja krvi. 

Član 83 - Odnosi se na zaštitu podataka. Primarni zakon jeste Zakon o zaštiti podataka o ličnosti. 

Član 94 - 95 - Odnosi se na porodiljsko odustvo. Porodiljsko odsustvo iznosi 3 meseca od porođaja i može se nakon toga produžiti odsustvom na 365 dana.

Član 103 - Zaposleni je dužan da poslodavcu dostavi obaveštenje o odsustvu sa rada. Danas se obaveštenje može poslati i digitalnim putem tako da se može smatrati da je poslatu u vidu poruke ili email-a.

Član 104-105 - Određuje zaradu

Član 104-123 Definišu pojam minimalne zarade, određuju kako se vrši naknada troškova, isplata jubilarnih nagrada.

Član 161-162 - Klauzula zabrane konkurencije. Klauzula zabrane konkurencije zaključuje se kada zaposleni radeći kod poslodavca stiče određene nove veštine. Ona može biti zaključena tokom rada i nakon prekida radnog odnosa. U slučaju kada se zaključuje nakon prekida radnog odnosa ne može iznositi duže od 2 godine. Za navedeno vreme poslodavac je dužan da isplaćuje naknadu bivšem zaposlenom. 

Član 165 - 169 - Zaposleni može da se udalji privremeno sa rada ukoliko je protiv njega započet krivično gonjenje u vezi sa delom koje je učinjeno na radu ili u vezi sa radom, ako je prekršio pravila radne discipline. Član 168 određeno je da će naknada zarade iznositi 1/4 za zaposlenog koji nema porodicu i 1/3 za zaposlenog koji ima porodicu.

Član 171 - 174 - Definiše razloge za aneks ugovora o radu. Nepotpisivanje ponuđenog aneksa smatra se otkazom. 

Član 177 - Sporazumni prestanak radnog odnosa na osnovu dogovora zaposlenog i poslodavca

Član 179 - Definiše razlog za otkaz od strane poslodavca 

Poslodavac može zaposlenom da otkaže ugovor o radu ako za to postoji opravdani razlog koji se odnosi na radnu sposobnost zaposlenog i njegovo ponašanje i to:

1\) ako ne ostvaruje rezultate rada ili nema potrebna znanja i sposobnosti za obavljanje poslova na kojima radi;

2\) ako je pravnosnažno osuđen za krivično delo na radu ili u vezi sa radom;

3\) ako se ne vrati na rad kod poslodavca u roku od 15 dana od dana isteka roka mirovanja radnog odnosa iz člana 79. ovog zakona, odnosno neplaćenog odsustva iz člana 100. ovog zakona.

Poslodavac može da otkaže ugovor o radu zaposlenom koji svojom krivicom učini povredu radne obaveze, i to:

1\) ako nesavesno ili nemarno izvršava radne obaveze;

2\) ako zloupotrebi položaj ili prekorači ovlašćenja;

3\) ako necelishodno i neodgovorno koristi sredstva rada;

4\) ako ne koristi ili nenamenski koristi obezbeđena sredstva ili opremu za ličnu zaštitu na radu;

5\) ako učini drugu povredu radne obaveze utvrđenu opštim aktom, odnosno ugovorom o radu.

Poslodavac može da otkaže ugovor o radu zaposlenom koji ne poštuje radnu disciplinu, i to:

1\) ako neopravdano odbije da obavlja poslove i izvršava naloge poslodavca u skladu sa zakonom;

2\) ako ne dostavi potvrdu o privremenoj sprečenosti za rad u smislu člana 103. ovog zakona;

3\) ako zloupotrebi pravo na odsustvo zbog privremene sprečenosti za rad;

4\) zbog dolaska na rad pod dejstvom alkohola ili drugih opojnih sredstava, odnosno upotrebe alkohola ili drugih opojnih sredstava u toku radnog vremena, koje ima ili može da ima uticaj na obavljanje posla;

5\) \*\* \(Prestala da važi odlukom US\)

6\) ako je dao netačne podatke koji su bili odlučujući za zasnivanje radnog odnosa;

7\) ako zaposleni koji radi na poslovima sa povećanim rizikom, na kojima je kao poseban uslov za rad utvrđena posebna zdravstvena sposobnost, odbije da bude podvrgnut oceni zdravstvene sposobnosti;

8\) ako ne poštuje radnu disciplinu propisanu aktom poslodavca, odnosno ako je njegovo ponašanje takvo da ne može da nastavi rad kod poslodavca.

Poslodavac može zaposlenog da uputi na odgovarajuću analizu u ovlašćenu zdravstvenu ustanovu koju odredi poslodavac, o svom trošku, radi utvrđivanja okolnosti iz stava 3. tač. 3\) i 4\) ovog člana ili da utvrdi postojanje navedenih okolnosti na drugi način u skladu sa opštim aktom. Odbijanje zaposlenog da se odazove na poziv poslodavca da izvrši analizu smatra se nepoštovanjem radne discipline u smislu stava 3. ovog člana.

Zaposlenom može da prestane radni odnos ako za to postoji opravdan razlog koji se odnosi na potrebe poslodavca i to:

1\) ako usled tehnoloških, ekonomskih ili organizacionih promena prestane potreba za obavljanjem određenog posla ili dođe do smanjenja obima posla;

2\) ako odbije zaključenje aneksa ugovora u smislu člana 171. stav 1. tač. 1-5\) ovog zakona.

Član 179a - Određuje mere koje se mogu izreći za nepoštovanje radne discipline ukoliko povreda nije ozbiljna

1\) privremeno udaljenje sa rada bez naknade zarade, u trajanju od jednog do 15 radnih dana;

2\) novčanu kaznu u visini do 20% osnovne zarade zaposlenog za mesec u kome je novčana kazna izrečena, u trajanju do tri meseca, koja se izvršava obustavom od zarade, na osnovu rešenja poslodavca o izrečenoj meri;

3\) opomenu sa najavom otkaza u kojoj se navodi da će poslodavac zaposlenom otkazati ugovor o radu bez ponovnog upozorenja iz člana 180. ovog zakona, ako u narednom roku od šest meseci učini istu povredu radne obaveze ili nepoštovanje radne discipline.

Član 180-180a. Da bi otkaz bio punovažan poslodavac mora da dostavi obaveštenje o postojanju uslova za otkaz, da ostavi rok od 8 dana zaposlenom da odgovori. Nakon toga šalje se rešenje o otkazu ugovora o radu. 

Član 189 - Određuje otkazni rok koji ne može biti duži od 30 dana a ni kraći od 8 dana. 

 









Član 15

**Zaposleni je dužan:**

1\) da savesno i odgovorno obavlja poslove na kojima radi;

2\) da poštuje organizaciju rada i poslovanja kod poslodavca, kao i uslove i pravila poslodavca u vezi sa ispunjavanjem ugovornih i drugih obaveza iz radnog odnosa;

3\) da obavesti poslodavca o bitnim okolnostima koje utiču ili bi mogle da utiču na obavljanje poslova utvrđenih ugovorom o radu;

4\) da obavesti poslodavca o svakoj vrsti potencijalne opasnosti za život i zdravlje i nastanak materijalne štete.

 **Obaveze poslodavca**

Član 16

Poslodavac je dužan da:

1\) zaposlenom za obavljeni rad isplati zaradu, u skladu sa zakonom, opštim aktom i ugovorom o radu;

2\) zaposlenom obezbedi uslove rada i organizuje rad radi bezbednosti i zaštite života i zdravlja na radu, u skladu sa zakonom i drugim propisima;

3\) zaposlenom pruži obaveštenje o uslovima rada, organizaciji rada, pravilima iz člana 15. tačka 2\) ovog zakona i pravima i obavezama koje proizlaze iz propisa o radu i propisa o bezbednosti i zaštiti života i zdravlja na radu;

4\) zaposlenom obezbedi obavljanje poslova utvrđenih ugovorom o radu;

5\) zatraži mišljenje sindikata u slučajevima utvrđenim zakonom, a kod poslodavca kod koga nije obrazovan sindikat od predstavnika koga odrede zaposleni.

**Obaveze poslodavca i zaposlenog**

Član 17

Poslodavac i zaposleni dužni su da se pridržavaju prava i obaveza utvrđenih zakonom, opštim aktom i ugovorom o radu.

**Zabrana diskriminacije**

Član 18

**Zabranjena je neposredna i posredna diskriminacija lica koja traže zaposlenje, kao i zaposlenih**, s obzirom na pol, rođenje, jezik, rasu, boju kože, starost, trudnoću, zdravstveno stanje, odnosno invalidnost, nacionalnu pripadnost, veroispovest, bračni status, porodične obaveze, seksualno opredeljenje, političko ili drugo uverenje, socijalno poreklo, imovinsko stanje, članstvo u političkim organizacijama, sindikatima ili neko drugo lično svojstvo.

Član 19

**Neposredna diskriminacija, u smislu ovog zakona, jeste svako postupanje uzrokovano nekim od osnova iz člana 18. ovog zakona kojim se lice koje traži zaposlenje, kao i zaposleni, stavlja u nepovoljniji položaj u odnosu na druga lica u istoj ili sličnoj situaciji.**

**Posredna diskriminacija, u smislu ovog zakona, postoji kada određena naizgled neutralna odredba, kriterijum ili praksa stavlja ili bi stavila u nepovoljniji položa**j u odnosu na druga lica - lice koje traži zaposlenje, kao i zaposlenog, zbog određenog svojstva, statusa, opredeljenja ili uverenja iz člana 18. ovog zakona. 

Član 20

Diskriminacija iz člana 18. ovog zakona zabranjena je u odnosu na:

1\) uslove za zapošljavanje i izbor kandidata za obavljanje određenog posla;

2\) uslove rada i sva prava iz radnog odnosa;

3\) obrazovanje, osposobljavanje i usavršavanje;

4\) napredovanje na poslu;

5\) otkaz ugovora o radu.





