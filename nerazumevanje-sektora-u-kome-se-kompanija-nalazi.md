# Nerazumevanje tehnologije koju kompanija koristi odnosno sektora kao takvog

Jedan od ako ne i najvećih problema koji može da postoji za kompaniju jeste da HR ne poznaje sektor u kome se kompanija nalazi. Ovo je pre svega noćna mora za samu kompaniju sa više aspekata. Naime, ne može se zameriti HR-u ukoliko ne poznaje kako da odradi deployment na server, ili kako da commituje promene na Git-u, postavi Automation testove. Naravno, to nije posao HR-a i vrlo je retko da će HR biti bivši developer koji će poznavati navedene stvari. No opet, HR mora da razume suštinu određenih tehničkih procesa i da zna kako oni funkcionišu. 

Svaka kompanija ima literaturu koja se bavi određenom tematikom a odnosi se na tehnologije koje kompanija koristi u svojim proizvodima. \(uglavnom\). Van te literature dostupna je i literatura na internetu. Potrebno je čitati o tehničkim stvarima da bi se dobila šira slika i da bi HR mogao da razume razliku između Full Stack developera i Sistemskog Arhitekte. 

Problem se javlja kada HR ne zna da ispriča odnosno prezentuje sa čim kompanija radi, o tehničkim specifikacijama, šta proizvod rešava, koji su trenutni projekti na kojima kompanija radi, kakva je struktura tima \(Front/Back/S.Engineer\) itd. 

Nepoznavanjem tehnologije na kojima kompanija radi i nerazumevanje proizvoda daje lošu sliku kandidatu o samom HR i njegovom poznavanju kompanije za koju radi. Upravo ovakve stvari stvaraju globalno lošu sliku o HR-ovima kao zaposlenima koji ne doprinose kompaniji već se nalaze tu da ih nadziru i vrše kontrolu njihovog rada. 

Ukoliko je reč o nekom događaju gde HR treba da ispriča nešto o kompaniji i čime se bavi, što bi pitanja bila detaljnija problem bi bio sve veći i veći. 

U slučaju kada nešto ne razumete, pitajte. Nije sramota pitati. Šta više, to takođe predstavlja priliku za rad na programu ličnog usavršavanja kako sopstvenog tako i drugih zaposlenih i kreiranje kompanijske biblioteke.

