# LinkedIn

LinkedIn je danas za svakog HR jedan od najvažnijih izvora kandidata i istovremeno i najveći izvor. Iako druge platforme kao što su Facebook, stručni forumi i slično mogu obezbediti profile kandidata, broj koji se obezbeđuje putem LinkedIn-a će uvek biti dosta veći. 

LinkedIn pre svega koristimo kao alat za istraživanje nepoznatog. U nekim slučajevima potrebno je provesti dosta vremena da bismo našli odgovarajućeg kandidata odnosno osobu koja se poklapa zahtevima naše pozicije. 

Korespodencija preko LinkedIn-a ogleda se u kontaktiranju kandidata, dogovaranju oko satanaka i objavi postova i odgovora na iste.

Kroz postove možete saopštiti važne događaje za vas i vašu kompaniju, zatim da imate slobodnu poziciju te da zamolite druge da vam preporuče kandidate kao i da saopštite novosti. Ono što je svakako korisno a što možete da uradite jeste da napravite kompanijsku stranicu na LinkedInu i da kroz istu postepeno gradite prisustvo vaše kompanije na LinkedIn kroz prikaz novosti, zaposlenih u kompaniji, opisom čime se kompanija bavi itd. 

LinkedIn takođe ima i premium opcija koja je dosta korisna u korespodenciji za kandidatima. Vrlo često će se desiti da kandidati određenih profila su isključili opciju da budu direktno kontaktirani. U ovom slučaju InMail je korisna opcija kako bi stupili u kontakt sa potencijalnim kandidatom. 

Ono na šta morate obrtiti pažnju je da maksimalno izbegavate copy-paste poruke. Ne samo što će se vrlo često desiti da permutujete imena, rod pa čak i poziciju već iste šalje poruke o ozbiljnosti kompanije i da se slanje radi bez razmišljanja po automatizmu. Poruku je potrebno prilagoditi svakom kandidatu nakon što se pročita opis njegovog radnog iskustva. Naravno u nekim slučajevima se može koristiti template poruke ali i on mora biti prilagođen tako da bude unikatan. Objasnite kandidatu zašto vam deluje kao super kandidat za poziciju koju tražite, istražite prethodno iskustvo, i kako se on uklapa u viziju funkcionisanja vaše kompanije. Maksimalno izbegavajte robotizovane odgovore. Naravno to ne znači da ne treba da koristite poruke u kome se obraćate nekome sa poštovanjem, već generične odgovore koji su svi čuli već 100 puta. Prilagođavanjem poruka povećavate šansu da pronađete dobrog kandidata i da ostanete u dobrom odnosu sa kandidatima iako ne budu izabrani za poziciju a istovremeno šaljete poruku da vam je bitniji kvalitet u odnosu na kvantitet.  

