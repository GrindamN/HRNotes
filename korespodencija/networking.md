# Networking

Networking kao način povezivanja ima ogromnu ulogu u današnjem poslovnom svetu. Kroz konekcije i povezivanje sa ljudima koji se nalaze na sličnom mestu ili događaju, širite svoju poslovnu mrežu što vam može koristiti u budućnosti.

Networking event poput sajma zapošljavanja koristan je da se upoznate sa potencijalnim kandidatima, razmenite iskustva, predstavite svoju kompaniju i čime se ista bavi. Vrlo često ovakvi događaji su dobar izvor kandidata juniorskog profila gde kada se događaj završi možete sumirati utiske i pozvati neke od njih na razgovor. Takođe, cilj je da se ljudi bez preteranog stresa i treme upoznaju sa intervjuom, procesom zapošljavanja što im može biti dosta od pomoći prilikom konkurisanja.

HR ima ne samo ulogu u svojoj kompaniji već i eksternu ulogu čiji je jedan od ciljeva i edukacija. Posao HR-a ne postoji samo u kompaniji on postoji i van kompanije. 

Ukoliko je reč o nekom webinar-u koji se organizuje preko interneta, iskoristite pravo na pitanje da pitate šta vas konkretno zanima o temi na kojoj se predavanje bazira. 

Kod offline predavanja, odnosno meetupa i sličnih događaja uvek gledajte da imate spremnu vizit kartu. Da li je staromodan metod? Jeste. Ali je isto tako i efektivan ukoliko želite da razmenite kontakt u žurbi. 

Čak i ako ste došli na neki event koji nije vezan usko za HR teme, uvek slušajte šta ljudi pričaju, pokušajte da stupite u kontakt. Na taj način možete vrlo lako stupiti u kontakt sa osobom koja je možda zainteresovana da promeni posao a htela bi da konkuriše za to mesto u nekoj kompaniji.

