# Email

Email iako je jedan od najstarijih oblika digitalne komunikacije i dalje se aktivno koristi. 

Kod korišćenja email-a gledajte da isti uvek bude u formatu ime.prezime@kompanija.com ili  ime.p.@kompanija.com ili neka slična kombinacija. Na taj način odaje se profesionalnost a pre svega zna se ko je osoba koja šalje email.

Bilo da koristite Thunderbird ili neki drugi email klijent bilo online ili u obliku aplikacije, obavezno postavite vaš potpis. Sam potpis će se uvek pojavljivati ispod emal i sadržaće osnovne kontakt informacije. Na taj način će te uštediti vreme u komunikaciji oko razmene kontakata. Svaki potpis sadrži logo kompanije, adresu kompanije, web adresu, ime i prezime osobe koja šalje email, poziciju, broj telefona, eventualno link ka socijalnim mrežama kompanije. 

Ukoliko želite da razdvojite emailove koji stižu od sistema za regrutaciju, možete napraviti filtere koji će te emailove stavljati u poseban folder te samim tim povećati preglednost email-a.

Funkcija obaveštenja kada je email pročitan je korisna funkcija ali je nereabilna imajući u vidu da se ne zna kada je email pročitan što opet zavisi da li platforma ka kojoj se vaš email upućuje podržava tu opciju. 

Kada uključujete druge ljude u proces koristite BCC i CC. Ukoliko npr. u proces regrutacije želite da uključite još jednog člana timaa, njegov mejl dodajete u CC polje za email tako da će član tima uvek imati kopiju prepiske koja se odvija između vas i kandidata. Naravno ukoliko želi uvek može da se priključi diskusiji. BCC je korisna funkcija ukoliko vas CEO zamoli da mu pošaljete kopije email-ova za finalni intervju npr. sa kandidatom a ne želite da njego email bude otkriven. 

Ono što je važno naglasiti jeste da je potrebno biti oprezan kada kontaktirate više ljudi odjednom. Zakonom o zaštiti podataka o ličnosti ste dužni da štite podatke drugih korisnika/kandidata. Ukoliko bi poslali jedan odbijajući email koji bi umesto BCC opcije imao CC opciju, ne samo što biste povredili privatnost kandidata, zato što bi svi videli sadržaj email-a, već i privatnost svih koji su uključeni u poruku zato što bi sve adrese bile svakom vidljive. 

 

