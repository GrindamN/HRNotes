---
description: Svi kandidati na jednom mestu
---

# ATS - Applicant Tracking System

ATS olakšavaju posao regrutacije smanjujući vreme koje je potrebno da se vrši praćenje kandidata, vodi korespodencija i sagledava ceo proces selekcije od početka do kraja. 

Ono što je važno da se naglasi jeste da je ATS potrebno razlikovati od HRMS/HRIS. Human Resources Management System i Human Resources Information sistemi razlikuju se od ATS jer regrutacija nije osnovna opcija ovih sistema. Naime, pored regrutacija, ovi sistemi služe za vođenje informacionih baza podataka o zaposlenima, korišćenim odmorima, aneksa ugovora, visini zarade, spisku isplata zarada itd. Reč je o sveobuhvatnim sistemima koji svoju ulogu nalaze u velikim organizacijama. 

Sa druge strane postoje pojedinačni sistemi koji su izgrađeni sa ciljem vođenja administracije manjih firmi poput [Sentrifugo](http://www.sentrifugo.com/) koji je open source i sličnih plaćenih sistema. Naravno tu su i manja custom rešenja što u suštini zavisi od izbora same kompanije ali i preporuke HR-a kod izbora. S vremena na vreme korisno je odraditi istraživanje o postojećim sistemima koji postoje i koji se koriste i uporediti ih sa trenutnim sistemom koji je u upotrebi. 

Navedeno važi i za ATS koji je u osnovi tu da olakša posao regrutera i HR Manager-a kako bi u moru svakodnevnih poslova omogući centralizovano skladištenje podataka na jednom mestu. CV koji je poslat na email lako se prati ako postoji nekoliko mejlova, ali kada stigne više CV-eva na email adresu vrlo često to postaje haotično stanje koje se može odraziti na štetu kandidata. Sa ATS svaka prijava kandidata stoji u bazi i teže se zaboravlja u odnosu na email, pogotovo ako na isti stižu gomila drugih email-ova poslovnog sadržaja. 

