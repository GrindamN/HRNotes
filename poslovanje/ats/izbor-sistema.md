# Izbor sistema

Pre svega kod izbora ATS sistema bitno je proveriti nekoliko stavki:

1. Lakoća korišćenja

ATS sistem mora da bude intuitivan i da olakša proces regrutacije. Nije vam potreban sistem gde ćete uložiti prvo svoje vreme da ga naučite a zatim da obavljate procese uokviru samog sistema. Dakle, lakoća pristupa i korišćenja je nešto što svakako mora da bude na prvom mestu kod izbora ovakvog sistema. Ne treba zaboraviti da neće samo jedna osoba u mnogim slučajevima koristiti ovaj sistem već čitav tim.

   2. Bezbednost

Pre svega svaki sistem mora da bezbedan za korišćenje. Pre izbora sistem ispitajte da li postoje aktivne vurnebilnosti, da li je bilo napada na sistem koji su doveli do ugrožavanja podataka, te da li je sam sistem stabilan. Takođe ukoliko je reč o plaćenom rešenju koje držite na sopstvenom serveru u svakom momentu je bitno da vam je dostupna i podrška koja će vam pomoći oko nedoumica. 

  3. Poštovanje zakona

ATS mora da bude usklađen sa Zakonom o zaštiti podataka o ličnosti, te GDPR ako zapošljavate državljane EU. Ono što svaki sistem mora da omogući jeste da korisnik može da ostvari svoja prava kao što su pravo na brisanje, izmenu podataka, prigovor.  - član 26 stav 1 tačka 5 Zakona o zaštiti podataka o ličnosti. Prilikom konkurisanja mora da postoji forma koja objašnjava koliko će podaci biti uskladišteni, kako će se koristiti, koga može da kontaktira  kako će oni biti korišćeni itd - član 23 istoimenog zakona. Kandidat ima svoja prava na osnovu zakona koji svaki ATS mora da omogući da isti ostvari.

   4. Cena

Pre svega treba uvek gledati odnos dobijenog i uloženog. Ispitajte koje su vam opcije zaista potrebne i kako se te opcije mogu koristiti u svakodnevnom radu. Nije cilj uzeti najveći paket, ako je reč o SaaS - Software as a Service - ili najskuplji softver ako na kraju će biti upotrebljeno samo 30% funkcija sistema. Najbolje je početi od osnovnog i zatim dodavati deo po deo. 



