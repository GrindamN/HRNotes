# Platforme za oglašavanje i pisanje oglasa

Ukoliko postoji potreba za novo radno mesto u okviru vaše kompanije prva stvar koju želite da uradite jeste da postavite oglas, o potrebnoj poziciji na nekoj od platformi za oglašavanje. U zavisnosti od tipa posla kojim se kompanija bavi postoji više različitih platformi poput tradicionalnih oglasa kao što su Halo Oglasi ili platforme kao što su Infostud koje su više okrenute različitim tipovima poslova. Naravno LinkedIn takođe ima funkciju oglašavanja koja ukoliko se pametno iskoristi može povećati broj potencijalnih prijava. 

Kod korišćenja bilo kojih od ovih platforma potrebno je da se upoznate sa funkcionalnošću. Pre samog oglašavanja, a ukoliko je reč o platformi poput Infostuda i sličnih, pokušajte da istražite kako ista funkcioniše, pogledate listu često postavljenih pitanja. Na taj način uštedićete dosta vremena i aktivno moći da upravljate platformom. 

Dalje, definšite budžet. Kada je budžet definisan raspodelite ga ukoliko planirate da vršite oglašavanje na platformama i u tradicionalnim medijama i na drugim mestima. 

Prilikom postavljanja oglasa potrebno je definisati opseg oglasa kao i sam tekst. Naime sam, oglas bi trebalo u sebi da sadrži sledeće: Naziv posla, opis kompanije i čime se bavi, osnovne podatke o kompaniji, gde se nalazi, da li je reč o stranoj ili domaćoj kompaniji, da li je reč o poslu na određeno ili neodređeno vreme, opis posla, benefite koje posao sadrži, potrebna znanja za obavljanje posla, rok do kada traje konkurs. 

Ono što je potrebno znati tokom pisanja oglasa za posao na prvom mestu jeste da tekst mora da bude koncizan i razumljiv. Dakle, da se prilikom prvog čitanja može razumeti o čemu je reč. Prilikom pisanja oglasa ukoliko je reč o tehničkoj poziciji da bi oglas što bio tačniji, bilo bi poželjno konsultovati se sa kolegama koje obavljaju tehničke poslove. Na taj način izbeći će se problematika postavljanja oglasa sa znanjem tehnologija i procesa rada u dužem trajanju nego što same tehnologije postoje. Takođe sa aspekta pisanja oglasa treba poći sa dozom realnosti - da li je spisak navedenih obaveza realističan u pogledu ispunjavanja od strane budućeg zaposlenog. 

Potrebno je izbegavati upotrebu fraza poput ,,stimulativnog okruženja" ,,pasioniranost" \(ukoliko nekog ne zanima određeni posao svakako neće biti pasioniran\) jer se iste danas često viđaju u oglasima i njihov doprinos samom oglasu je veoma upitan. 

Na kraju, kada sastavite oglas testirajte ga. Prvo pođite od sebe. Postavite oglas na test stranicu sajta i pođite od toga da li biste se vi prijavila na takav oglas. Zatim pitajte osobe u okruženju. Ukoliko je oglas nedovoljno jasan i nije koncizan potrebno je vratiti se nazad i ispraviti isti. Na taj način će se broj potencijalnih kandidata povećati imajući u vidu efektivnost oglasa.

