---
description: 'Pozdrav, Vaš profil odgovara poziciji koja nam je trenutno slobodna...'
---

# Regruter - Recruiter

Jedna od najčešćih uloga u ljudskim resursima. Suština ove uloge je u pronalasku odgovarajućih kandidata za kompaniju koji će postati novi zaposleni. Da bi regruter bio uspešan potrebno je da poznaje profil osobe koju pretražuje, te da u saradnji sa HR Manager-om i drugim zaposlenima formira profil. 

## O regruteru

Jedna od najčešćih pozicija u kompanijama. U zavisnosti od iskustva vrlo često se javlja kao praktikant ili kao redovno zaposleni sa nekoliko godina iskustva. U zavisnosti od iskustva u većim firmama postoji i pozicija Lead Recruitera gde iskusniji regruter ima tim regrutera sa ciljem pronalaženja kandidata.

## Koraci u radu

1. Kontaktiranje kandidata - U ovom koraku regruter kontaktira kandidata i šalje mu pitanje da li je zainteresovan da čuje od regrutera o poziciji koja je dostupna u kompaniji. Nakon što kandidat odgovori pozitivno da je zainteresovan sledi sledeći korak.
2. Zakazivanje razgovora - U zavisnosti od pozicije zakazuje se razgovor i kandidatu se objašnjava gde se firma nalazi kao i način na koji će biti obavljan intervju. U nekim slučajevima da bi se odabrali kandidati koji odgovaraju firmi najviše, pre samog intervjua vrlo često biće poslati tehnički testovi koje je kandidat dužan da reši kako bi uopšte došao do zakazivanje razgovora.
3. Razgovor sa kandidatom - U zavisnosti od funkcionisanja HR-a u firmi, regruter obavlja razgovor sa kandidatom nakon čega slede naredni koraci. 
4. Pisanje i podnošenje izveštaja
5. Odgovor kandidatima koji nisu prošli dalje - Da bi kandidati dobili feedback i da bi se osetili da se neko angažovao oko samog procesa, potrebno im je da imaju povratnu informaciju. Ne postoji ništa gore od ćutanja bilo da je odgovor pozitivan ili negativan. 

## Izvori pretrage

Prilikom pretrage kandidata Recruiter koristi više različitih izvora na kojima može pronaći kandidate. Neki od kanala jesu, Linkedin, Facebook, direktni oglasi, Slack kanali, online zajednice poput foruma, networking eventi. 

**LinkedIn**

Ako bi morali da opišemo na najkraći način LinkedIn opisali bi ga kao poslovno orijentisanu socijalnu mrežu gde se ljudi povezuju kako bi predstavili svoj posao, firmu, pronašli posao. Jednom rečju, digitalni CV.

No, ono što je bitno za linkedin jeste da predstavlja jedan od osnovnih izvora pretrage za svakog regrutera.  Ukoliko recimo tražimo Junior Web Developer-a kucanjem pojma u pretragu dobićemo spisak osoba koji se klasifikuju kao junior web developer. Ono što je važno napomenuti jeste da nije moguće uvek oslanjati se na formalno pravne nazive pozicija, s obzirom da će mnogi nazvati svoje uloge drugčije, a i samo iskustvo može se konstatovati tek nakon detaljnijeg pregleda profila. U samom profilu osobe pored podataka o radnom iskustvu, kompanijama u kojima je radio i vremenskom periodu, može se videti i veštine/znanja koja ta osoba poseduju. Prilikom pretrage svakom regruteru je važno da pregleda koje  poseduje kako bi mogao da donese odluku o kontaktiranju. 

**Facebook**

Regrutacija na Facebook-u dešava se uglavnom uokviru stručnih grupa u kojima se ljudi okupljaju i gde je moguće postaviti oglas kako bi vas potencijalni kandidati kontaktirali.

**Slack**

Još jedan kanal regrutacije. Pre svega potrebno je istražiti domaće kanale kako bi se mogao naći solidan izvor kandidata. Koristan kod regrutacije kandidata za razne lokacije pored LinkedIn-a i Facebooka.

**Direktni oglasi** 

Direktni oglasi su oglasi koji se objavljuju na platformama poput Infostud-a, Linkedin-a, Jobertya i na drugim platformama za oglašavanje. Ulgoga regrutera kod ovog izvora zavisi od odluke HR Managera koji u mnogim slučajevima upravlja oglasima i budžetom za oglašavanje. 

**Forumi**

Iako manje popularni danas u odnosu na ranije i dalje jedan od mogućih izvora regrutacije

