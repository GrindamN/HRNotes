# Onboarding

Nakon završetka procesa zapošljavanja na redu je prvi sledeći korak u integraciji novozaposlenog. Onboarding je tu da zaposlenog uvede na novo radno mesto, upozna ga sa funkcionisanjem kompanije.

Ukoliko zaposleni počinje da radi od 01. u mesecu potrebno mu je saopštiti dan kada da dođe da potpiše ugovor o radu kako bi se isti registrovao u CROSO sistemu - Centralnom Registru Obaveznog Socijalnog Osiguranja a i da bi se obavile druge pojedinosti. Kopije potpisanih ugovora sa svakim zaposlenim čuvaju se pod ključem u sedištu kompanije.

Prvi korak svakako jeste pravljenje naloga na potrebnim aplikacijama, sajtovima koje tim i kompanija koristi za internu komunikaciju. 

Ukoliko kompanija koristi parking, tj. zaposlenom je obećan parking, potrebno ga je sprovesti i objasni koje mesto je njegovo za korišćenje. 

Tamo gde se hrana grupno naručuje potrebno je objasniti zaposlenom kako sistem funkcioniše. Ukoliko se hrana kupuje po slobodno izboru, korisno je saopštiti šta ima u blizini od restorana, pekara itd. Takođe je važno naglasiti zaposlenom da li postoje individualne pauze za ručak i kako se iste saopštavaju timu. Ukoliko je reč o grupnom ručku gde svi zaposleni ručaju u jednom momentu zaposlenom se saopštava vreme ručka. 

Tamo gde postoji opcija privatnog osiguranja/teretane obaveštava se zaposleni da će biti prijavljen na privatno osiguranje. Kod osiguranja važno je navesti da i članovi njegove porodice imaju pravo na korišćenje privatnog osiguranja, a nije ni loše uputiti zaposlenog sa informacijama o kojoj je osiguravajućem društvu reč kako bi se zaposleni upoznao bolje sa njihovom trenutnom ponudom. 

Slika govori više od 1000 reči - Korisno je slikati svakog zaposlenog ukoliko se slika zaposlenih pojavljuje na sajtu kompanije a i istovremeno kako bi bili lako prepoznatljivi u korespodenciji. 

 

