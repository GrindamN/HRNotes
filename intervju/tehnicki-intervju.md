# Tehnički intervju

Tehnički intervju je faza koja dolazi nakon obavljenog intervjua sa HR-om. U zavisnosti od poslovanja firme može se obaviti u istom danu. No ipak sam tehnički intervju treba tako pozicionirati da bude uklopljen da ne oduzima previše vremena od svakodnevnih obaveza a da istovremeno se postigne svrha, a to je ispitivanje kandidata o tehničkom poznavanju samog posla.

HR mora da uskladi objavljivanje izveštaje na ATS-u tako da su izveštaji kako HR-a tako i tehničkog tima međusobno dostupni jedni drugima. Ukoliko je situacija takva da je jedan deo tima kandidatu dao pozitivnu ocenu a drugi negativnu ocenu, potrebno je dogovoriti se o sledećim koracima sa timom. 

U zavisnosti od trenutnih potreba kompanije to mora da bude zajednička odluka. Ukoliko postoji još kandidata koje želite da ispitate, možete da sačekate sa odbijenicama dok se ne završi proces selekcije.  Ove situacije se dešavaju i potrebno je postupiti tako da se istovremeno kandidat ne drži previše u neizvesnosti a opet i da kompanija na vreme završi proces selekcije. 

