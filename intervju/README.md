# Intervju

Ključni deo posla svakog HR-a/Recruitera. Intervju je onaj deo procesa gde se nakon dogovora sa kandidatom isti zakazuje i kandidat dolazi u sedište kompanije na razgovor sa HR-om a zatim i tehničkim timom.

Pre nego što dođe do intervjua definišite da li će postojati eliminacioni proces. Eliminacioni proces sastojao bi se u rešavanju zadataka ili testova koji bi smanjio broj kandidata i izdvojio kvalitetnije kandidate. Ukoliko je to pozicija u okviru HR sektora na vama je odluka da odlučite kako ćete to rešavati ali ukoliko je reč o drugom sektoru, timu u kompaniji, potrebno je da se dogovorite sa istim o pristupu pozivanja kandidata i selekciji. 

Obavezno pogledajte spisak CV-a koji su zakazani za taj dan. Važno je da se dogovorite sa timom, a da to bude vidljivo i preko ATS-a oko vremena vođenja intervjua. Ukoliko postoji određeni problem sa datumom/vremenom gledajte da se što je pre moguće dogovorite kako bi se zatim na vreme obavestio kandidata o promeni termina. Imperativ je da izbegnete da vam se desi da kandidat obavi HR interview a da zatim tehnički intervju ne može da bude obavljen zato što je tim zakazao za taj dan review/deployment proizvoda ili sastanak sa klijentom. To samo navodi kandidata da zaključi da ne postoji organizovanost u kompaniji i da svako radi svoj posao bez ikakve saradnje. 

