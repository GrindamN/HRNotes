# HR Interview

HR Interview je ključni deo svakog proces regrutacija. Zadatak HR-a odnosno regrutera koji učestvuje u intervjuu jeste da proceni ličnost kandidata kroz razgovor, da kandidatu predstavi kompaniju i da pruži mogućnost kandidatu da postavi pitanja koje on može imati u vezi kompanije. 

Ono što se prvo zapaža na intervjuu jeste interesovanje kandidata za kompaniju. Pre svega na HR-u je da proceni kandidata na osnovu njegove zainteresovanosti za kompaniju. Što je osoba zainteresovanija to će se bolje uklopiti u okruženje. Ipak sa druge strane, ukoliko je neko tih odnosno introvertan ali razume suštinu poslovanja ili jednostavno nije navikao na intervjue, to ne treba uzeti za zlo.

Naravno pravila oblačenja se podrazumevaju. Niko ne traži da se na svaki intervju dođe u odelu ali isto tako nije normalno doći na intervjuu kao da je kandidat krenuo na plažu. 

Tokom intervjua potrebno je imati CV kandidata pored sebe kako bi prodiskutovali o njegovim prethodnim pozicijama, postavili pitanje o nekim projektima na kojima je radio i slično. 

Ono što je obavezno važno naglasiti jeste da je apsolutno potrebno preskočiti pitanja tipa ,,Gde sebe vidite za 5 godina?". Kao i kod korespodencije ovakva template pitanja nailaze na negodovanje kod mnogih kandidata a i sami kandidati kojima to nije prvi intervju ista pitanja nauče napamet. Na taj način vi ne možete da procenite osobu zato što je reč o maski, naučenoj pesmici napamet. 

Korisno je pored sebe držati rokovnik ili laptop kako bi zapisivali kratke crtice o kandidatu i šta ste zapazili kod istog. 

Termin ,,cultural fit" danas se dosta zloupotrebljava u oblasti zapošljavanja. Sve više se isti bazira na ličnom subjektivnom osećaju kompatibiliteta nego na osnovu objektivnog osećaja uklapanja osobe u okruženje. Naravno logično je da niko neće zaposliti osobu koji ima totalno suprototni stav razmišljanja, koja nije ljubitelj startupa i slično jer se mišljenja dijametralno razlikuju. Na HR-u a zatim i na tehničkom timu jeste da pored tehničkog testiranja procene da li je to osoba sa kojom mogu da sarađuju. Čak i da nije tehnički intervju odrađen besprekorno sve se da porpraviti u hodu ukoliko je to osoba sa kojom može da se sarađuje. 

Nakon što se intervjuu završi potrebno je sačiniti izveštaj koji će biti dostupan tehničkom timu u ATS-u.

