# Prepuni Inbox neotvorenih poruka

Inbox koji je prepun poruka je nešto što nikad ne treba da se vidi. Pre svega označava nezainteresovanost HR tima bilo da je reč o menadžeru, regruteru ili nekom drugom. Najgora situacija je ukoliko se otvori pozicija, kandidati zamole da pošalju mejl, odnosno postavi se sistem koji šalje CV-eve na email.

Praksa je ipak postala da svaki CV bude obrađen od strane ATS sistema ali je isto tako vrlo čest slučaj \(a posebno ako se kandidat regrutuje preko LinkedIn-a ili Facebook-a\) da se CV pošalje na email HR-a ili regrutera. 

Ukoliko kandidat šalje CV preko email, potrebno je da inbox bude slobodan. Prioritizacija upotrebe email-a u svrhu recruitinga i komunikacije sa kandidatama se radi u odnosu na korišćenje istog za pretplatu na newslettere. 

Ono što je svakako potrebno da se uradi jeste da se u razgovoru sa tehničkim timom HR raspita o veličini inbox-a i koliko poruka može isti da prima. Takođe, čest slučaj je da se ostane bez mesta za skladištenje CV-eva imajući u vidu da se isti običnu šalju od strane kandidata u .docx i .pdf formatu. Ono što bi bilo korisno naglasiti kandidatima prilikom dostavljanja CV-a jeste da isti dostave u PDF formatu. Na taj način u slučaju otvaranja CV-a i čitanja, štampanja, smanjuje se mogućnost da se struktura CV promeni usled različitih čitača .docx fajlova. Veličina .pdf fajlova može da se kreće od  300kb pa do 900kb. Naravno, kada je reč o jednom CV-u ovo nije mnogo ali svakako postaje biti problematično kada broj CV-eva krene da raste. 

Kako bi izbegli mogućnost da email ne stigne ili da se CV i sva druga dokumenta izgube, vodite računa o vašem inboksu. Poruka koja stiže kandidatu od strane email klijenta da nije u mogućnosti da pošalje email zato što je inbox pun odnosno zato što nema mesta, jeste nešto što šalje poruku nezainteresovanosti i nemarnosti.

