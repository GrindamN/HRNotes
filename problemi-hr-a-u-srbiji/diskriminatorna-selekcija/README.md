# Diskriminatorna selekcija

Diskriminatorna selekcija u Srbiji nije novost bez obzira o kom sektoru je reč. Mnogi kandidati se biraju na osnovu subjektivnih doživljaja ličnosti umesto na osnovu objektivnih okolnosti i merita. 

Diskriminacija prilikom zapošljavanja je zabranjena Zakonom u radu, članovima 18-20. Generalno govoreći, problem sa kojim se svi donekle susrećemo jeste da određene osobine kandidata vrlo često vode tome da HR daje manju prednost kandidatu u odnosu na ostale kandidate.

Obavezno je za svakog HR-a da se isključi iz procesa selekcije ako postoji sukob interesa i da proces selekcije prepusti drugom članu HR tima. Ukoliko bi kandidat došao na intervju a reč je o rođaku,  bivšem dečku/bivšoj devojci, komšiji i slično, reč je o sukobu interesa koji može ugroziti integritet selekcije kandidata a samu kompaniju ostaviti bez kvalitetnog kandidata. Ukoliko ne dođe do izuzimanja HR-a u odlučivanju u takvim slučajevima vrlo često može doći do situacije da se kandidat diskriminiše zbog nekog ranijeg sukoba ili da se drugi kandidati diskriminišu u odnosu na navedenog kandidata.

Svakoj kompaniji je pre svega potreban kandidat koji donosi vrednost za kompaniju sa svojim angažovanjem. Sukobi koji postoje moraju biti prevaziđeni. U izuzetnim slučajevima ukoliko bi to predstavljao nepremostiv problem HR je dužan da saopšti kako bi to uticalo na samu kompaniju ako osoba ima ponašanje koje utiče i na druge ljude. 

Takođe, diskriminatorna selekcija na osnovu iskustva je nešto što je potrebno maksimalno izbegavati a što zavisi doduše od slučaja do slučaja. 



