# Selekcija tehničkog kadra

Kod selekcije tehničkog kadra suština je da se takav kadar zapošljava pre svega zbog svog iskustva. Ne treba zaboraviti da ključnu ulogu u procesu selekcije tehničkog kadra igra tehnički tim kompanije jer je to tim u kome će izabrani kandidat raditi. 

Ono što je pre svega važno jeste to da je potrebno da se kandidat uklapa sa samim timom. Dakle sam tim mora da prepozna da je to osoba sa kojom može da se radi. 

Potrebno je maksimalno izbeći diskriminatornu selekciju tehničkog kadra ukoliko dolaze iz kompanija sa kojima su neki od developera koji učestvuju u procesu imali raniji sukob ili loše mišljenje o istoj. Navedeno može negativno uticati na kandidata koji zbog načina vrednovanja kompanije od strane ispitivača isti biva diskriminisan tako što se njegove šanse za zaposlenje potencijalno smanjuju. Ukoliko dođe do takvih situacija potrebno je obavestiti HR-a i odabrati drugu osobu u timu da odradi intervju. U slučaju da ne postoji alternativa osoba može biti zadužena za vrednovanje tehničkog dela koje će ocenjivati po unapred postavljenim objektivnim kriterijuma. 

Kada kompanija ima remote poziciju i za koju se radi intervju potrebno je skrenuti timu pažnju da je takav zaposleni isti kao i zaposleni koji se nalazi u sedištu firmu i da u njegovoj selekciji i radu ne treba da postoji diskriminacija. 

Iako HR može da upadne u ovu zamku isto tako mogu i svi drugi zaposleni. Potrebno je komunicirati sa zaposlenim o procesu selekcije tehničkog kadra i tražiti njihovo mišljenje o stvarima koje su ključne, te postizanje zajedničkog cilja; smanjenje diskriminacije prilikom selekcije. 



