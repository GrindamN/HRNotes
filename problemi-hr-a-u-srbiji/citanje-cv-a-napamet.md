# Čitanje CV-a napamet

Jedna ako ne i najveća greška svakog ko je u HR svetu jeste čitanje CV-a napamet. Svaki CV je poseban i iza sebe ima određenu istoriju koja se mora vrednovati prilikom odabira kandidata za poziciju \(tehničku ili drugu poziciju\) 

Kada se kaže HR podrazumeva se i Recruiter jer u mnogim situacijama i HR se bavi zapošljavanjem kada je kompanija manja. 

Ukoliko je neko ranije npr. bio komercijalista, turistički vodič, savetnik za zapošljavanje, saradnik u odeljenju za prodaju, član NVO, predavač, itd. ili na bilo kojoj sličnoj poziciji, vrlo čest je slučaj da se u nekim slučajevima u potpunosti to ignoriše. 

Naime ono što je prva greška jeste da se ne zna napraviti procena profila koji su imali komunikaciju sa ljudima. Dakle ako neko nije radio u ljudskim resursima ali je imao kontakt sa ljudima i vodio korespodenciju, radio npr. cold calling, radi se o osobama koje imaju iskustvo u radu sa ljudima. 

Ovakve greške u pogledu čitanja CV-a dešavaju se početnicima u HR sektoru i praktikantima. Naravno, to ne predstavlja problem jer oni su tu da nauče i uvek je tu neko da dodatno pogleda njihovu odluku i da radi na unapređenju sposobnosti odabira. Problem je kada HRM radi čitanje CV-a napamet. Za tako nešto ne postoji uopšte opravdanje. 

Pre svega, čekanje savršenog CV-a može potrajati a kompanijske potrebe u mnogim situacijama ne mogu da se odlažu posebno ako kompanija želi da se proširi ili da krene u novu rundu zapošljavanja. U najboljem slučaju kandidat sa čistim HR iskustvom će istog momenta kada se pojavi bez posla vrlo brzo zaposliti zato što će na jednog kandidata obično doći 10 kompanija. Što je veća ponuda veći su i zahtevi te tako budite spremni na neočekivano. Mnogi HR manageri koji nisu imali A-B-C HR iskustvo već iskustvo koje je mix različitog iskustva pokazali su se da mogu da funkcionišu kao i HR menadžeri bez ikakvog problema i da sam posao obavljaju nakon kraćeg perioda kao dugogodišnji HR menadžeri. 

Ovo je takođe čest slučaj i kod zapošljavanja drugih netehničkih pozicija. 

Kod tehničkih pozicija čitanje CV-a napamet stvara problem pre svega za tehnički tim. Najveći problem ovde predstavlja ukoliko HR nije upoznat sa terminologijom i sektorom u kome se nalazi. Takva situacija stvara princip ruleta gde odabir kandidata od strane HR-a zavisi od sreće. Kod tehničkih kandidata obavezno je konsultovanje sa tehničkim timom i zajednički pregled CV-a. Ovo pogotovo važi ukoliko je reč o važnim tehničkim pozicijama a HR nema razumevanje tehničkih pojmova.  

