# Razgovor i ostavljanje prostora zaposlenom u ličnim teškim situacijama

Svaki dan nije uvek sunčan. Život je dinamičan i mnoge situacije mogu da utiču na zaposlene tako da se njihov svet promeni za 360 stepeni preko noći a naročito lične teške situacije bilo da je reč o srećnim ili nesrenćnim događajima.  

U slučaju kada zaposleni iščekuje rođenje deteta gledajte da u periodu koji je predviđen za porođaj izađete u susret zaposlenom. Zaposleni u skladu sa Zakonom ima pravo na odsustvo od 5 radnih dana koji mu se ne računaju u godišnji odmor . Ukoliko je reč o zaposlenoj u skladu sa članom 94 stav 2 Zakona o radu gledajte da period poridiljskog odsustva bude između 45 i 28 dana. U dogovoru sa ostalim zaposlenima napravite plan rada i preraspodele radnih obaveza. 

Kada je reč o smrtnom slučaju ostavite zaposlenom prostor da se sabere i iskomunicirajte sa ostalim zaposlenima kako mogu da pomognu. Razgovarajte sa zaposlenim,  ukoliko je potrebno predložite mu da uzme slobodno vreme kako bi sabrao svoje misli. Ljudi nisu mašine i cene kada razgovarate sa njima ma koliko to bio mali korak može dosta značiti.

U slučaju da dođe do nesreće u kome je ugrožen život zaposlenog ili člana njegove porodice, obavezno kontaktirajte porodicu i pitajte kako možete da pomognete. Jedan od načina jeste i dobrovoljno davanje krvi od strane zaposlenih koji su kompatibilna grupa sa zaposlenim ili članom porodice zaposlenog koji je doživeo nesreću. Budite uz zaposlenog i gledajte da maksimalno rasteretite zaposlenog nepotrebnih briga. Zajedno sa ostalim zaposlenima izvršite preraspodelu rada. Fleksibilizujte radno vreme kako bi zaposleni mogao u svakom momentu da izađe kada je to potrebno. U takvim momentima, zaposlenima je teško i mnogi ni ne mogu da razmišljaju o poslu i jednostavno treba ići ka tome da se eliminiše briga oko posla. 

