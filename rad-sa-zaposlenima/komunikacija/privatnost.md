---
description: Soko zove Orla
---

# Privatnost

Imajući u vidu vreme u kojem živimo privatnost je jedan od aspekata svakodnevnog života. 

U pogledu privatnosti za HR-a je važno da ne zalazi previše u privatnost zaposlenih. 

U pogledu privatnosti razlikujemo internu i eksternu privatnost. Kod interne privatnosti pre svega podrazumeva se privatnost na poslu. U skladu sa Zakonom o zaštiti podataka o ličnosti i Krivičnim zakonom određene aktivnosti se moraju ograničiti. Ako ste administrator email-a a postoji opcija da uđete direktno na email zaposlenih ovo opciju izbegavajte. Jedini momenat kada možete pristupiti email-u jeste ukoliko je zaposleni otišao iz kompanije ili u cilju istrage i na zahtev organa javne vlasti. Pristup pošti jeste krivično delo povrede tajnosti pisma i isto predstavlja krivično delo shodno Krivičnom zakoniku.  Ukoliko na adresu kompanije stiže pošta zaposlenih istu možete pokupiti i ostaviti na svom stolu i nakon toga predati zaposlenom odnosno ako imate portira ili office manager-a zamoliti istog da poštu predate zaposlenom. Takođe, tokom team building-a potrebno je upoznati i ostale zaposlene o poštovanju prava privatnosti drugih. 

Eksterna privatnost jeste privatnost zaposlenih van radnog mesta. Potrebno je izbegavati da se ulazi u privatnost zaposlenih van posla. Ukoliko neke eksterne okolnosti utiču na raspolloženje i rad zaposlenog probajte da doprete do njega i da kroz komunikaciju otkrijete o čemu se radi. Svaka informacija koju vam zaposleni kaže tretirajte kao tajnu i ne razmenjujte sa ostalim zaposlenima.  

