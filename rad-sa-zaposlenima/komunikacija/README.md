# Komunikacija

Komunikacija, odnosno danas popularno nazvano ,,Employer Branding", je ključna za funkcionisanje kolektiva jedne kompanije. Obaveza HR-a jeste da zajedno sa svim ostalim članovima tima napravi od kompanije mesto gde ljudi žele da rade, gde svoje obaveze za kompaniju obavljaju iz zainteresovanosti a ne samo pro forme. 

Ljudima nije bitna samo zarada u kompaniji. Naravno, zarada je odlučujući faktor kod mnogih zaposlenih kada biraju kompaniju ali nije i jedini faktor. Pre svega bitna je atmosfera na radu. Niko ne želi da radi na mestu koje je poput Igre prestola u kojoj svako gleda da izda i pređe drugog. Takav način funkcionisanja stvara amozitet među ljudima i istovremeno smanjuje produktivnost kompanije. 

Toksičnost na radnom mestu postoji i to je jedna od stvari na kojima se sa zaposlenima treba raditi kako istu da smanje. Posebno se ista javlja oko sukobljeih mišljenja o nekim eksternim stvarima van radnog mesta. 

Ono na čemu HR mora da radi jeste na uklapanju sa drugim zaposlenima. Ukoliko određeni zaposleni žive u takozvanom bubble sistemu gde ih čak i neutralni komentari stresiraju ili komentari koji nisu usmereni ka njima, potrebno je raditi sa tim zaposlenima kako ne bi došlo do problema i da bi sam zaposleni osećao bolje a istovremeno prevazišao nepotrebno stresiranje.

Koliko računa kompanija vodi o svojim zaposlenima, odnos menadžmenta i HR prema zaposlenima i međusobni odnosi, takva će biti i njena ocena na sajtovima za ocenjivanje i komentari između ljudi u sektoru. HR mora da bude posrednik između zaposlenih i menadžmenta i da prenosi komentare između istih o određenim pitanjima. Ukoliko ne postoji dijalog dolazi do problema i stvaranja atmosfere nepoverenja. 

Svakom zaposlenom je cilj da predstavi svoju kompaniju u dobrom svetlu ako ga ona dobro tretira. Što je bolji odnos kompanije prema zaposlenima, što je komunikacija češća i slika kompanije spolja će biti bolja. Ne postoji bolji promoter za kompaniju od srećnog zaposlenog. 

