# Zarada, benefiti, ugovor i administrativne informacije

Zarada je nešto što je jedan od osnovnih motiva ali ne i jedinih motiva kod zaposlenih. Ono što je karakteristično za zaradu jeste da je ona poslovna tajna. Kao neko ko ima uvid u zaradu svih zaposlenih, naročito ako imate i posao obračuna zarada, dužni ste da te podatke zadržite za sebe i da ih ne delite van kompanije. Isto tako svaki zaposleni je dužan da drugim licima ne saopštava iznos svoje zarade imajući u vidu da je to jedan od osnova za raskid ugovora o radu. U pogledu zarade potrebno je da sa menadžmentom sastavite dokument koji će sadržati spisak svih pozicija u kompaniji i zatim zaradu, odnosno opseg zarada za svaki nivo; junior, medior, senior. 

Benefiti su nešto što takođe utiče na zaposlene. Vrlo često kompanije navode iste prilikom postavljanja oglasa kako bi zaposleni znao šta može da očekuje. Neki od tipičnih benefita jeste npr. plaćeni ručak gde su troškovi ručka do određene sume pokriveni za sve zaposlene. Tu je takođe i privatno zdravstveno osiguranje, pristup teretani i slični benefiti. Jedan on najvažnijih benefita za zaposlene posebno ako se kompanija nalazi u centru grada jeste i parking mesto. U Beogradu to je jedan od večitih problema za mnoge kompanije zato što postoji hronični nedostatak slobodnih mesta. U saradnji sa menadžmentom potrebno je sastaviti dokumentaciju odnosno neku vrstu uputstva o načinu dodele i upotrebi slobodnih mesta. 

Ugovori zaposlenih se čuvaju u sedištu kompanije. Ugovor o radu jedino je validan u pismenom obliku i ako je potpisan. Ugovor koji se potpisuje na određeno vreme, mora se opet potpisati ako se isti želi produžiti na isto vreme. Ugovor na određeno vreme ne može trajati duže od 24 meseca odnosno 2 godine nakon čega se mora zaključiti ugovor na određeno vreme. Zarada i drugih uslovi rada mogu se izmenjivati aneksom ugovora o radu. U slučaju kada je došlo do izmene prvobitnog ugovora koji je potpisan na određeno vreme u pogledu zarade, a zaposleni i kompanija žele da nastave saradnju, istekom ugovora na određeno vreme i nastavkom rada u vremenskom period od 5 dana od isteka ugovora na određeno vreme, smatra se da je potpisan ugovor o radu na neodređeno vreme. Ipak, iz razloga pravne sigurnosti potrebno je potpisati ugovor na neodređeno vreme sa zaposlenim. 

Kod podizanja kredita, uzimanja potvrda, regulisanja prava za članove porodice, uzimanje odmora i slično dovoljno je obratiti se HR-u koji će dalje da izradi potrebnu dokumentaciju odnosno zamoli zaposlenog za dodatne informacije nakon čega će se završiti administrativni deo posla.

