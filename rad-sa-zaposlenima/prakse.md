# Prakse

Prakse su koristan način da dođete do juniorskog kadra u kratkom vremenskom roku. Jedna od pozitivnih strani prakse jeste da kada kandidat završi praksu u vašoj kompaji isti je praktično spreman za rad imajui u vidu da je radio sa tim tehnologijama te da je period adaptacije sa prakse na zaposlenje tipično minimalan.

Kod praksi postoji nekoliko pristupa. Jedan od pristupa jeste praksa koja se omogućuje studentima završnih godina fakulteta. Kod ovih praksi ono što se očekuje jeste da praktikant ima vrlo malo iskustva odnosno praktičnog rada. Ove prakse su generalno pogodnije za veće kompanije koje mogu da izdvoje resurse i posvete vreme praktikantu pored postojećih projekata. 

Drugi vid prakse jeste ponuda kandidatu koji nije prošao izbor za poziciju juniora ali ima potencijal i zanimljive projekte koji pokazuju da se može usmeriti za potrebe kompanije. Ovakav kandidat poseduje znanje i može da se prilagodi radu kompanije a da istovremeno se radi na proširenju znanja istog kako bi došao do nivoa koji je potreban kompaniji. Nakon nekoliko meseci jasno se može videti kako teče tok razvoja., tj. smer u kome sve ide. Ovaj tip praksi je pogodan za manje kompanije jer je potreban minimalan rad sa praktikantom i isti u mnogim situacijama može da u kratkom roku uđe u suštinu projekta. 

