# Exit Intervju

Prilikom odlaska zaposlenog odradite izlazni odnosno Exit Intervju. Cilj ovog intervjua jeste da se sumira iskustvo zaposlenog u firmi, šta misli o firmi, razlozi iz kojeg napušta firmu kao i da li ima određene komentare u pogledu nečeg sto bi trebalo da se promeni. 

Prilikom izlaznog intervjua ne treba spaljivati mostove. Jednostavno, svako gleda da pronađe posao i okruženje koje mu više odgovara odnosno koje je iz određenih razloga bolje od prethodnog. Kroz priču sa odlazećim zaposlenim možete saznati koji su to ključni razlozi koji su naveli zaposlenog da pređe u drugu firmu ili da da otkaz i da na osnovu toga sastavite izveštaj. Cilj ovog izvešaja jeste da se uporedi sa ostalim izveštajima bivših zaposlenih i da se dogode promene koje mogu biti korisne za unapređenje uslova rada u kompaniji.

Zajedno sa ostalim zaposlenima odvojite odredjeni deo vremena i organizujte "ispraćaj" zaposlenog kako bi pružili priliku drugim zaposlenima da se oproste od kolege.

